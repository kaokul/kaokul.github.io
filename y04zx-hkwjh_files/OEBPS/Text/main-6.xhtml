<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>

    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>

  


<link href="../../calibreHtmlOutBasicCss.css" type="text/css" rel="stylesheet" />

</head>
<body>

<div class="calibreMeta">
  <div class="calibreMetaTitle">
  
  
    
    <h1>
      <a href="../../../y04zx-hkwjh.html">Hemen Herşeyin Çok Kısa Tarihi
</a>
    </h1>
    
    
  
  </div>
  <div class="calibreMetaAuthor">
    Bill Bryson

  </div>
</div>

<div class="calibreMain">

  <div class="calibreEbookContent">
    
      <div class="calibreEbNavTop">
        
          <a href="main-5.xhtml" class="calibreAPrev">previous page</a>
        

        
          <a href="Section0018.xhtml" class="calibreANext"> next page</a>
        
      </div>
    

    
  <p class="calibre9"><b class="calibre2"><a id="bookmark0"></a>15</b></p>

  <h2 class="calibre33"><b class="calibre5"><a class="calibre10" id="bookmark1"></a>TEHLİKELİ GÜZELLİK</b></h2>

  <p class="calibre11">1960’larda, Birleşik Devletler Jeolojik Araştırma Kurumu’ndan Bob Christiansen, Yellowstone Ulusal Parkı’nın volkanik geçmişini incelerken, daha önce nedense kimsenin kafasını kurcalamamış bir şeye takıldı: Parkın volkanını bulamıyordu. Yellowstone’un volkanik yapıda olduğu çoktandır bilinmekteydi. İçerdiği onca gayzerin ve buhar püskürten diğer kaynarcaların başka açıklaması olamazdı. Kaldı ki bir volkanın en belirgin özelliği genellikle kolay tespit edilebilmesidir. Ama Christiansen, Yellowstone volkanını hiçbir yerde bulamıyordu. Asıl bulamadığı, <span class="calibre18">kaldera</span> diye bilinen bir yapıydı.</p>

  <p class="calibre11">Volkanları düşündüğümüz zaman çoğumuzun aklına Fuji ya da Kilimanjaro’ya özgü klasik konik biçimler gelir. Bunlar dışarı püsküren magmanın simetrik bir yığın halinde birikmesinin eseridir. Bu koniler şaşırtıcı derecede çabuk oluşabilir. 1943’te, Meksika’daki Paricutin’de, çiftçinin biri toprağının küçük bir bölgesinden dumanlar yükseldiğini görerek telaşa kapıldı. Şaşkına dönen adam bir hafta içinde 152 metre yüksekliğinde bir koninin sahibi olmuştu. İki sene içinde koninin yüksekliği neredeyse 430 metreye ulaşmış, genişliğiyse 800 metreyi aşmıştı. Davetsizce ortaya çıkıveren bu gözle görülür volkanların yeryüzündeki sayısı on bin kadardır ve birkaç yüz tanesi hariç hepsi sönmüş yanardağlardır. Ama ikinci ve daha az tanınan tipteki volkanlar, dağ oluşumuna yol açmaz. Bunlar o kadar patlayıcı volkanlardır ki, tek bir kırılmayla fışkırıp kudretle püskürürler ve arkalarında çanak biçiminde, geniş bir çukur bırakırlar. işte bu çukura kaldera denir. (Kaldera, kazan manasındaki Latince sözcükten gelir.) Yellowstone’un bu ikinci türden olduğu açıktı, ama Christiansen kalderayı hiçbir yerde bulamıyordu.</p>

  <p class="calibre11">Tesadüfbu ya, NASA da tam o sıralar yeni bazı yüksek-irtifa kameralarını denemek için Yellowstone’un fotoğraflarını çekmeye karar verdi. Bu fotoğrafların kopyaları, ziyaretçi merkezlerinden biri için büyütülerek hoş bir dekor oluşturabileceği düşüncesiyle, hatırşinas bir görevli tarafından park yetkililerine ulaştırıldı. Christiansen, fotoğrafları görür görmez kalderayı neden bulamadığını anladı: Parkın neredeyse tamamı, yani 9.000 kilometrekarelik bir alan, olduğu gibi kalderaydı. Patlama yaklaşık 65 kilometre çapında bir krater oluşturmuştu: Yer seviyesindeki hiçbir noktadan algılanamayacak büyüklükte bir kraterdi bu. Geçmişin bir döneminde Yellowstone insanlarca bilinen hiçbir ölçeğe sığdırılamayacak bir şiddetle patlamış olmalıydı.</p>

  <p class="calibre11">Yellowstone, öyle anlaşılıyor ki, bir “süper-volkan”dır. Muazzam bir magma kaynağının tepesine oturmuştur. Bu kaynak, yerin en az 200 kilometre altından yükselen bir lav deposudur. Yellowstone’un bütün bacalarına, gayzerlerine, kaynarcalarına ve kaynar çamur havzalarına güç veren şey bu magma kaynağından yükselen ısıdır. Yüzeyin altında yaklaşık 72 kilometre çapında (yani parkla aşağı yukarı aynı boyutlarda) ve en yoğun kısmı yaklaşık 13 kilometre kalınlığında bir magma haznesi vardır. 13 kilometre boyunca gökyüzüne uzanarak neredeyse en yüksek sirrüs bulutlarına ulaşan, Rhode Island büyüklüğünde bir TNT yığını hayal ederseniz, Yellowstone’u ziyaret edenlerin neyin tepesinde gezindikleri hakkında biraz fikriniz olur. Bu muazzam magma havuzunun kabuğa uyguladığı basınç, Yellowstone’u çevresindeki araziyle birlikte, normalin yaklaşık yarım kilometre üstünde bir yüksekliğe kaldırmıştır. Patladığı takdirde yol açacağı felaket akıl almaz boyutlara varacaktır. Londra’daki University College’dan Profesör Bill McGuire’ye göre, Yellowstone püskürürken “çevresindeki bin kilometrelik alana yaklaşılamaz.” Ertesinde ortaya çıkacak sonuçlarsa daha da beter olacaktır.</p>

  <p class="calibre11">Yellowstone’un üstüne oturduğu türden, sığ magma depoları martini bardaklarına benzer. Yeraltından ince bir sütun halinde yükselir, ama yüzeye yaklaştıkça dışarıya doğru yayılarak magmayla dolu geniş kâseler yaratırlar. Bu kâselerden bazılarının çapı 1.900 kilometreyi bulabilir." Mevcut kuramlara göre, her zaman patlayarak püskürmezler, bazen de yaygın ve sürekli bir fışkınşla, azgın bir lav seliyle dışarı boşalırlar, tıpkı altmış beş milyon yıl önce Hindistan’daki Dekkan Platosu’nda olduğu gibi: Orada 500.000 kilometrekarelik bir alanı kaplayan sığ magma depoları zehirli gazlarıyla muhtemelen dinozorların sonunu hazırladı. (Yaşamlarını kolaylaştırmadığı kesin.) Kıtaların parçalanmasına yol açan çöküntülerden de sığ magma depoları sorumlu olabilir.</p>

  <p class="calibre11">Benzer magma depolarına çok ender rastlandığı söylenemez. Yeryüzünde şu anda otuz aktif magma deposu vardır. Dünyanın en tanınmış ada ve takımadalarından pek çoğunun, mesela İzlanda, Hawaii, Asorlar, Kanaryalar ve Galapagos takımadalarının ve Güney Pasifik’in ortasındaki küçük Pitcaim Adası’nın oluşumundan bunlar sorumludur, ama Yellowstone’un aksine hepsi de okyanussaldır. Yellowstone’un nasıl ya da neden kıtasal bir levha altına girdiği konusunda kimsenin en ufak bir fikri yoktur. Kesin olan yalnızca iki şey vardır: Yellowstone’da yerkabuğu ince, altındaki dünya sıcaktır. Ama kabuğun magma kaynağı yüzünden mi inceldiği, yoksa magma kaynağının yerkabuğu ince olduğu için mi oluştuğu, son derece hararetli bir tartışmanın konusudur. Kabuğun kıtasal yapısı püskürmelerde büyük fark yaratır. Diğer süper-volkanlar hep aynı tempoyla ve nispeten tehlikesizce fokurdayıp dururken, Yellowstone büyük bir patlamayla püskürür. Bu patlamalar çok sık oluşmaz, ama oluştuğu zaman hayli uzağında olmak istersiniz.</p>

  <p class="calibre11">Yellowstone 16,5 milyon yıl önce bilinen ilk püskürüşünü yaptıktan sonra aşağı yukarı yüz defa daha patlamış, ama yalnızca son üç püskürüşü yazılı kayıtlara geçmiştir. Son püskürüşü St. Helens Dağı’nınkinden bin kat büyüktü; ondan önceki 280 kat büyüktü; <span class="calibre18">ondan da</span> öncekiyse o kadar büyüktü ki ne kadar büyük olduğunu tam olarak kimse bilmiyor. St. Helens’tan en az 2.500 kat büyüktü, ama belki 8.000 kat daha şiddetliydi.</p>

  <p class="calibre11">Onu bildiğimiz hiçbir örnekle kıyaslayamayız. Son zamanların en büyük patlaması, Endonezya’daki Krakatau patlamasıydı. Ağustos 1883’te dokuz gün boyunca dünyanın her yanında yankılanan ve Manş Denizi kadar uzak yerlerde bile suları dalgalandıran bir patlama yarattı. Ama Krakatau’dan saçılan madde miktarının bir golf topu büyüklüğünde olduğunu farz ederseniz, Yellowstone patlamalarının en büyüğünden püsküren madde miktarı, arkasına saklanabileceğiniz büyüklükte bir küre oluşturacaktır. Bu ölçekte, St. Helens püskürtüsü bir bezelyeden büyük olmayacaktır.</p>

  <p class="calibre11">İki milyon yıl önceki Yellowstone püskürüşü, New York eyaletini 20 metre derinliğe ya da Califomia’yı 6 metre derinliğe gömmeye yetecek miktarda kül fışkırttı. Mike Voorhies’in Doğu Nebraska'daki fosil yatakları da işte bu kül yağmurunun eseriydi. Patlama şimdi Idaho’nun bulunduğu yerde meydana geldi, ama yerkabuğu milyonlarca yıl boyunca yılda yaklaşık 2,5 santim ilerleyerek patlama bölgesinin üstüne bindi, dolayısıyla bugün orası Kuzeybatı Wyoming’in hemen altındadır. Yerkabuğu yer değiştirebilir, ama magma kaynağının yeri değişmez, tavana doğrultulmuş bir alev makinesi gibi sabit kalır. Patladıktan sonra arkasında zengin volkanik ovalar bırakır. Bu ovalar, Idaho’lu çiftçilerin de çok önceden keşfettikleri gibi, patates yetiştirmek için ideal topraklar sunar. Önümüzdeki iki milyon yıl içinde, jeologların şakasını yapmaktan pek hoşlandıkları gibi, Yellowstone McDonald’s’ a kızarmış patates üretiyor olacak ve Montana'nın Billings kentinde insanlar gayzerlerin arasında dolaşacak.</p>

  <p class="calibre11">Son Yellowstone püskürüşünden yayılan küller on dokuz batı eyaletini (artı Kanada ve Meksika'nın bazı bölgelerini), yani Mississippi’nin batısında kalan eyaletlerin neredeyse hepsini, tamamen ya da kısmen kapladı. Bu toprakların Amerika’nın buğday ambarı olduğunu ve dünyadaki tahıl üretiminin aşağı yukarı yarısının bu bölgede yapıldığım unutmamalıyız. Ve kül de, hatırlamakta fayda var, bahar geldiğinde eriyip gidecek kalın bir kar örtüsüne benzemez. Eğer bu eyaletlerde tekrar tarım yapmak istiyorsanız, onca külü yığabileceğiniz bir yer bulmanız gerekir. New York’taki Dünya Ticaret Merkezi ’nin 6,5 hektarlık enkazından çıkan 1,8 milyar ton molozun temizlenmesi bile binlerce işçinin sekiz ayını aldı. Kansas’ı temizlemenin ne kadar zaman alacağını varın siz düşünün.</p>

  <p class="calibre11">Üstelik iklimsel sonuçlan daha hesaba katmadık bile. Yeryüzündeki son süper-volkan püskürüşü, 74.000 yıl önce Kuzey Sumatra’daki Toba’da meydana geldi. Bu patlamanın muazzam büyüklükte olduğu kesin, ama hakkında başkaca pek bir şey bilinmiyor. Grönland buz çekirdekleri, Toba patlamasının ardından en az altı yıl süren bir “volkanik kış”ın ve sonra da kim bilir kaç verimsiz mevsimin yaşandığını gösteriyor. Bu olayın, global nüfusu topu topu birkaç bin kişiye indirerek insanlığı yok oluşun eşiğine sürüklemiş olabileceği düşünülüyor. Bu da, tüm modem insanların çok küçük bir nüfus tabanından üremiş oldukları manasına gelir ve genetik çeşitlilikten yoksunluğumuza açıklama getirir. Sonraki yirmi bin yıl süresince yeryüzündeki toplam insan sayısının hiçbir zaman birkaç bini geçmediğini düşündüren bazı kanıtlar da yok değil zaten. Demek ki tek bir volkanik patlamadan doğan zararların onarılması bile yüzlerce asır almış.</p>

  <p class="calibre11">Bütün bunlar varsayımsal olarak 1973’e kadar ilginçti, ta ki tuhaf bir hadise konuyu ansızın ciddi boyutlara taşıyana dek: Parkın göbeğindeki Yellowstone Gölü’nün sulan, gölün güney kıyılarından taşmaya başlayarak bir çayın basarken, öbür ucmıdaki sular esrarengiz biçimde çekildi. Jeologlar ivedi bir araştırma yaptılar ve parkın büyük bölümünde hayra alamet olmayan bir kabarma oluştuğunu keşfettiler. Bu kabarma gölü bir ucundan kaldırarak suların öbür uçtan taşmasına sebep oluyordu, tıpkı bir çocuk havuzunu bir tarafından yükseltirseniz olacağı gibi. 1984’e gelindiğinde, parkın orta kısmının tamamı, yani 100 kilometrekareden geniş bir alan, son resmi incelemenin yapıldığı 1924’te olduğundan bir küsur metre daha yüksekti. Derken 1985’te, parkın orta kısmının tamamı <span class="calibre3">20 santimetre alçaldı. Şimdilerde yeniden kabarır gibi görünüyor.</span></p>

  <p class="calibre11">Jeologlar buna tek bir şeyin yol açabileceğini anladılar: kabına sığmayan bir magma haznesi. Yellowstone sönmüş bir süper-volkan alanı değildi; akfbir süper-volkan alanıydı. Yellowstone’un ortalama olarak her 600.000 yılda bir muazzam bir patlamayla püskürdüğünü de aşağı yukarı aynı dönemde anlayabildiler. Son patlama, ilginçtir ki, 630.000 yıl önce olmuş. Öyle anlaşılıyor ki, Yellowstone’un vadesi gelmiş artık.</p>

  <p class="calibre11">“Sana hiç öyle gelmiyor olabilir, ama şu anda dünyanın en büyük aktif volkanı üzerinde duruyorsun.” Yellowstone Ulusal Parkı jeologlarından Paul Doss, nefis bir haziran sabahı erken saatlerde parkın Mammoth Kaynarcalan’ndaki genel merkezinde buluştuğumuz zaman, dev gibi bir Harley-Davidson’dan inip benimle el sıkıştıktan az sonra böyle dedi bana. Doğma büyüme Indiana’lı olan Doss, Ulusal</p>

  <p class="calibre11">Park Servisi çalışanlarına hiç benzemeyen, cana yakın, tatlı dilli, aşırı düşünceli bir adamdır. Kırçıl bir sakalı ve ensesinde atkuyruğu yaptığı uzun saçları vardır. Kulaklarından birini küçük safir bir küpe süsler. Gıcır gıcır Park Servisi üniformasını hafifçe geren bir göbeği vardır. Bir devlet memurundan ziyade armonika çalan bir blues müzisyenini andırır. Ama jeolojiyi bildiği ve sevdiği her halinden bellidir. “Ve bu işi yapmak için en ideal yerdeyim,” dedi bana, dört tekerlekli eski püskü bir arabaya binip genel istikamette Old Faithful gayzerine doğru tıngır mıngır yola koyulduğumuzda. Bir park jeologunun üstüne düşen her şeyi yaparak etrafta dolaşırken bir günlüğüne kendisine eşlik etme teklifimi kabul etmişti. Günün ilk işi, yeni bir grup tur rehberine tanıtım amaçlı bir konuşma yapmaktı.</p>

  <p class="calibre11">Yellowstone'un tombul, heybetli dağlarıyla, bizonlarla bezeli çayırlarıyla, gürül gürül çağlayan akarsularıyla, gök mavisi gölüyle, saya saya bitiremeyeceğim yabani yaşam özellikleriyle olağanüstü güzel olduğunu belirtmeme gerek yoktur herhalde. “Bir jeologsan bundan daha iyisini bulamazsın,” dedi Doss. “Yukarıda, Bear-tooth Gap’te neredeyse üç milyar yıllık kayaçlar var. Yerküre’nin oluşmasından bu yana geçen zamanın dörtte üçüdür bu. Şurada maden suyu kaynakları var. ..” Mammoth’a adını veren kükürtlü kaynarcaları işaret etti. “Orada kayaçların doğum anını seyredebilirsin. Bu ikisi arasında da aklına gelebilecek her şeyi bulabilirsin. Jeolojinin bundan daha meydanda ya da güzel olduğu bir yer görmedim ben.” “Burayı seviyorsun o halde,” dedim.</p>

  <p class="calibre11">“Sevmek ne kelime, bayılıyorum,” diye yanıtladı, derin bir içtenlikle. “Burada olmak beni çok mutlu ediyor. Kışlar zor geçer, ücret de pek dolgun değildir, ama burası öyle güzel ki...”</p>

  <p class="calibre11">Batıdaki sıradağlar arasındaki bir açıklığı işaret etmek için lafını yarım bıraktı. O açıklık bir yükseltinin arkasından çıkıp daha yeni girmişti görüş alanımıza. Dağların Gallatinler diye bilindiğini söyledi bana. “Aradaki açıklık yüz ya da belki yüz on kilometre genişliktedir. Uzun bir süre için o açıklığın orada ne aradığını kimse anlamadı, ama sonra Bob Christiansen oradaki dağların patlayıp yok olmuş olması gerektiğini fark etti. Yüz kilometre boyunca uzanan koca koca dağları silip götüren bir patlama çok güçlü bir şey olmalı. İşin içinden çıkmak Christiansen’in altı senesini aldı.”</p>

  <p class="calibre11">Yellowstone’un patlamasına neyin sebep olduğunu sordum ona. “Bilmiyorum. Kimse bilmiyor. Volkanlar tuhaf şeylerdir. Aslında onları hiç anladığımız yok. İtalya’daki Vezüv 1944’teki püskürüşüne dek üç yüz yıldır aktif durumdaydı, ama sonra aniden sustu. O zamandan beri sesi soluğu çıkmıyor. Bazı volkanologlar onun yeniden güç toplayıp şiddetle patlamaya hazırlandığını söylüyorlar. Bu biraz endişe verici, çünkü üstünde ya da etrafında iki milyon insan yaşıyor artık. Ama belli mi olur, belki de patlamaz.”</p>

  <p class="calibre11">“Yellowstone patlamaya kalksa insanları ne kadar erken uyarabilirsiniz?” Omuzlarını silkti. “Son patladığında etrafta kimsecikler yoktu, dolayısıyla ne gibi uyan işaretleri verdiğini bilen yok. Muhtemelen bir sürü deprem, yüzeyde bir miktar kabarma ve belki gayzerlerin ve buhar bacalarının davranışlarında birtakım değişiklikler olur, ama yine de belli olmaz.”</p>

  <p class="calibre11">“Peki hiç uyarı vermeden durduk yerde patlayabilir mi?”</p>

  <p class="calibre11">Düşünceli düşünceli başını salladı. Sorun şu ki, diye açıkladı, uyarı işareti sayılabilecek şeylerin hemen hepsi Yellowstone’da şimdiden bir ölçüde mevcut. “Depremler genellikle volkanik püskürmelerin göstergesidir, ama parkta zaten bir sürü deprem oluyor. Geçen sene 1.260 tane oldu. Çoğu hissedilemeyecek kadar hafifti, ama yine de deprem depremdir.”</p>

  <p class="calibre11">Gayzer püskürüşlerinde kaydedilen değişiklikler de işaret sayılabilir, dedi, ama bunlar da önceden tahmin edilemeyecek ölçüde değişkendir. Bir zamanlar parktaki en ünlü gayzer Excelsior Gayzeri’ydi. Düzenli aralıklarla püskürür, yerden 100 metre yukarıya su ve buhar fışkırtarak şahane manzaralar oluştururdu, ama 1888’de aniden durdu. Sonra 1985’te yeniden püskürdü, fakat yüksekliği bu sefer sadece 25 metreydi. Steamboat Gayzeri, aktif haldeyken dünyanın en büyük gayzeridir. 120 metre yüksekliğe su fışkırtır, ama püskürüş aralıkları dört gün kadar kısa sürelerle neredeyse elli yıl kadar uzun süreler arasında değişir. “Bugün püskürdüğü ve gelecek hafta yeniden püskürdüğü takdirde, bu bize ertesi hafta ya da bir sonraki hafta ya da yirmi yıl sonra ne yapacağı konusunda hiçbir fikir vermez,” diyor Doss. “Park her özelliğiyle o kadar sebatsızdır ki, meydana gelen herhangi bir olaydan sonuç çıkarmak esas itibariyle imkânsızdır.” Yellowstone’u tahliye etmek hiç kolay olmayacak. Parkı yılda yaklaşık üç milyon kişi ziyaret eder, özellikle de yaz mevsiminin en sıcak üç ayı boyunca. Parkta nispeten az yol vardır ve yollar kısmen trafiği yavaşlatmak amacıyla, kısmen manzaranın güzelliğini bozmamak için, kısmen de topografik kısıtlamalar yüzünden kasıtlı olarak dar tutulmuştur. Yaz boyunca, parkı boydan boya geçmek kolaylıkla yarım gün sürebilir, içinde herhangi bir yere ulaşmaksa saatler alır. “İnsanlar hayvanları görür görmez, nerede olurlarsa olsunlar durup seyre dalarlar,” diyor Doss. “Ayılar yüzünden trafik tıkanır. Bizonlar yüzünden trafik tıkanır. Kurtlar yüzünden trafik tıkanır.”</p>

  <p class="calibre11">2000 güzünde, ABD Jeolojik Araştırma Kurumu’nun ve Ulusal Park Servisi’nin temsilcileri, bazı akademisyenlerle birlikte toplandılar ve Yellowstone Volkanik Gözlemevi diye adlandırdıkları şeyi oluşturdular. Benzer kuruluşlar Hawaii, California, Alaska ve Washington’da çoktandır mevcuttu, ama ne tuhaftır ki, dünyanın en büyük volkanik bölgesinde hiç yoktu. Yellowstone Volkanik Gözlemevi gerçek</p>

  <p class="calibre11">bir gözlemevi değildir, daha ziyade bir fikirdir: Parkın çeşitlilik arz eden jeolojisini inceleme girişimlerini eşgüdümlü olarak yürütme konusunda yapılmış bir anlaşmadır. Gözlemevinin ilk işlerinden biri, Doss’ın ifadesiyle “bir deprem ve volkan tehlike planı’’, yani kriz halinde uygulanacak bir eylem planı hazırlamak oldu. “Halihazırda herhangi bir plan yok mu yani?” dedim.</p>

  <p class="calibre11">“Hayır. Korkarım yok. Ama yakında olacak.”</p>

  <p class="calibre11">“Biraz geç kalınmamış mı?”</p>

  <p class="calibre11">Gülümsedi. “Eh, zararın neresinden dönülse kârdır diyelim.”</p>

  <p class="calibre11">Yürürlüğe girdiğinde, plana göre üç kişi (Califomia’nın Menlo Park kasabasından Christiansen, Utah Üniversitesi’nden Profesör Robert B. Smith ve Yellowstone’dan Doss) herhangi bir potansiyel afet tehlikesinin derecesini değerlendirecek ve park amirine tavsiyede bulunacak. Parkı tahliye edip etmeme kararını amir alacak. Civar bölgeler için herhangi bir plan yok. Yellowstone gerçekten de büyük bir patlamayla püskürecek olsa, park kapılarından dışarı çıkar çıkmaz kendi başınızın çaresine bakmak zorundasınız.</p>

  <p class="calibre11">Elbette o güne daha on binlerce yıl var belki. Doss o günün hiç gelmeyebileceğim düşünüyor. “Geçmişte böyle patlamaların yaşanmış olması aynı motifin hâlâ geçerli olduğu manasına gelmez,” diyor. “Geçmişte afet yaratan bir dizi patlamayı uzun bir sessizlik döneminin izlemiş olabileceğini akla getiren kanıtlar da var. Şu anda öyle bir dönemde olabiliriz. Şimdiki kanıtlar magma haznesinin büyük bölümünün soğumakta ve kristalleşmekte olduğunu gösteriyor. Yani hazne uçucu maddelerini salıveriyor; halbuki patlayıcı bir püskürmenin oluşması için uçucu maddelerin tutulması gerek.”</p>

  <p class="calibre11">Bu arada Yellowstone’un içinde ve yöresinde başka pek çok tehlike söz konusu. Bu gerçek, 17 Ağustos 1959 gecesi parkın hemen dışında, Hebgen Lake denilen yerde katastrofik sonuçlarla gözler önüne serildi. O akşam gece yarısına yirmi kala, Hebgen Lake korkunç bir depremle sarsıldı. Depremin magnitüdü 7,5’ti. Çok geniş bir alanı etkilememekle birlikte, o kadar sert ve yıkıcıydı ki bir dağ yamacının olduğu gibi çökmesine sebep oldu. Yaz ortası olmasına rağmen bereket versin o günlerde Yellowstone’a gidip gelen insan sayısı bugünkü kadar fazla değildi. Dağdan kopan seksen milyon ton taş toprak saatte 160 kilometreyi aşan bir hızla hareket ederek öyle büyük bir kuvvet ve momentle aşağı yuvarlandı ki, heyelan dalgası vadinin öbür tarafındaki bir dağa hücum edip 120 metre yüksekliğe tırmandı. Rock Creek Kamp Alanı’nın bir kısmı heyelanın yolu üzerindeydi. Yirmi sekiz kampçı öldü, bunlardan on dokuzu o kadar derine gömüldüler ki bir daha asla bulunamadılar. Tahribat çok süratli ama istikrarsızdı. Aynı çadırda uyuyan üç kardeş sağ kurtuldu. Yanlarındaki çadırda uyuyan anne ve babalarıysa heyelana kapılıp sürüklendiler ve bir daha onlardan hiç haber alınamadı.</p>

  <p class="calibre11">“Bir gün büyük, hem de çok büyük bir deprem olacak,” dedi Doss. “Hiç şüphen olmasın. Burası büyük bir fay hattı üzerinde.”</p>

  <p class="calibre11">Hebgen Lake depremine ve bilinen diğer risklere rağmen, Yellowstone’a 1970’lere kadar kalıcı sismometreler yerleştirilmedi.</p>

  <p class="calibre11">Jeolojik süreçlerin görkemli ve acımasız doğasını anlamak istiyorsanız, Yellowstone Ulusal Parkı’nın hemen güneyinde uzanan sarp Teton Sıradağlan’ndan daha iyisini bulamazsınız. Dokuz milyon yıl önce Tetonlar yoktu. Jackson Hole vadisinin etrafındaki topraklar, çayırlarla kaplı yüksek bir düzlüktü. Derken Yerküre’nin içinde 64 kilometre uzunluğunda bir fay oluştu ve o zamandan beri, yaklaşık olarak her dokuz yüz senede bir, Tetonlarda çok büyük bir deprem olur: dağlan 2 metre daha yükseltecek büyüklükte bir deprem. Tetonlan bugün 2.000 metreyi bulan muhteşem yüksekliklerine ulaştıran şey, çağlar boyu tekrarlanan bu sarsıntılardır.</p>

  <p class="calibre11">Sözünü ettiğimiz dokuz yüz yıl bir ortalamadır, üstelik biraz yanıltıcı bir ortalama. Bölgenin jeolojik bir tarihçesi olan <span class="calibre18">Windows into the Earth</span> (Arza Açılan Pencereler) adlı kitabın yazarları Robert B. Smith ve Lee J. Siegel’a göre, son önemli Teton depremi yaklaşık beş bin ila yedi bin yıl önce olmuş. Anlayacağınız Tetonlar gezegenin belki de en vadesi geçmiş deprem bölgesi.</p>

  <p class="calibre11">Hidrotermal patlamalar da önemli bir risk teşkil eder. Hemen her an, hemen her yerde, hiçbir belirti göstermeksizin oluşabilirler. “Biliyor musun, parkın dizaynı itibariyle ziyaretçileri termal havzalara yönlendiriyoruz,” dedi Doss, Old Faithful’un püskürüşünü birlikte izledikten sonra. “Onlar da zaten bunu görmeye geliyor. Yellowstone’daki gayzer ve kaynarcalann dünyanın geri kalan her yerindeki gayzer ve kaynarca toplamından fazla olduğunu biliyor muydun?” “Bilmiyordum.”</p>

  <p class="calibre11">Başını salladı. “On bin tane. Üstelik yeni bir bacanın ne zaman açılabileceğini kimse bilemez.” Duck Lake denilen yere gittik, birkaç yüz metre genişliğinde bir su kütlesiydi burası. “Tam anlamıyla zararsız görünüyor,” dedi. “Koca bir gölcük gibi. Ama bu büyük delik eskiden yoktu burada. Son on beş bin yıl içinde bir gün, burası büyük bir şiddetle patladı. Onlarca milyon ton taş toprak ve aşırı kızgın sular hipersonik hızlarla püskürmüş olmalı. Böyle bir şey sözgelimi Old Faithful’daki otoparkın ya da ziyaretçi merkezlerinden birinin altında meydana gelse neler olur düşün artık.” Mutsuz bir ifade yerleşti yüzüne.</p>

  <p class="calibre11">“Herhangi bir uyan işareti verir miydi?”    '</p>

  <p class="calibre11">“Muhtemelen vermezdi. Parktaki son önemli patlama 1989’da Pork Chop Gayzer denilen yerde oldu. Arkasında yaklaşık beş metre genişliğinde bir krater bıraktı: Hiçbir bakımdan çok büyük sayılmayacak bir kraterdir bu, ama o sırada şans eseri orada dikiliyor olsan senin için yeterince büyük sayılır. Bereket versin etrafta in cin top oynuyordu, böylece kimse zarar görmedi, ama o patlama hiç beklenmedik bir anda oluştu. Çok eski zamanlarda 1,6 kilometre çapında delikler açan patlamalar olmuş. Ve bunun bir daha nerede ve ne zaman olabileceğini kimse söyleyemez. Patladığı zaman yakınında olmamayı ummaktan başka çaremiz yok.” Büyük kayaların düşmesi de ayrı bir tehlike. 1999’da Gardiner Kanyonu’na büyük bir kaya düştü, ama yine şans eseri kimse zarar görmedi. İkindiye doğru Doss ve ben, bir kayanın işlek bir park yolu üstünde asılı durduğu bir yere uğradık. Çatlaklar açıkça görülebiliyordu. “Her an düşebilir,” dedi Doss, düşünceli düşünceli.</p>

  <p class="calibre11">“Şaka yapıyorsun,” dedim. Sevinçten içi içine sığmayan kampçılarla dolu iki arabanın o kayanın altından geçmediği bir an bile olmuyordu.</p>

  <p class="calibre11">“O kadar da olası değil,” diye ekledi. “Sadece <span class="calibre18">düşebilir</span> diyorum. Ama belki onlarca yıl öyle kalabilir de. Bilemezsin. İnsanlar buraya gelmenin riskli olduğunu kabul etmek zorunda. Zaten parkı gezmenin bütün manası bu.” '</p>

  <p class="calibre11">Mammoth Kaynarcaları’na dönmek üzere arabasına doğru yürürken, Doss ekledi: “Ama gerçek şu ki, çoğu zaman kötü şeyler olmaz. Kayalar düşmez. Depremler olmaz. Yeni bacalar apansızın açılmaz. Tüm kararsızlığına rağmen, parka şaşırtıcı ve harikulade bir sükunet hâkimdir.”</p>

  <p class="calibre11">“Dünyanın kendisi gibi,” yorumunda bulundum.</p>

  <p class="calibre11">“Kesinlikle,” diye katıldı bana.</p>

  <p class="calibre11">Yellowstone’ daki tehlikeler, ziyaretçiler için olduğu kadar park çalışanları için de geçerli. Doss beş yıl önce parktaki ilk haftasında tehlikeyi iliklerinde hissetti. Bir gece geç vakitlerde, yaz sezonu için işe alınan üç görevli, yasadışı bir etkinlikte bulundular: Parkın ılık göletlerinde yüzüp eğlenmeye kalktılar. Park bu hususu afişe etmekten anlaşılabilir sebeplerle kaçınsa da, Yellowstone’daki bütün göletler tehlikeli derecede sıcak değildir. Bazılarına girmek son derece keyiflidir ve gece geç vakitlerde suya girip çıkmak, kurallara aykırı olduğu halde, bazı yaz çalışanlarının âdeti haline gelmişti. Üç kafadar yanlarına bir el feneri almadan yola çıkma gafletinde bulundular, ki bu son derece tehlikelidir, çünkü ılık göletlerin etrafındaki toprak genellikle kavruk ve incedir, dolayısıyla aşağıda fokur fokur kaynayan bacalardan birinin içine düşmek işten bile değildir. Yine de kazasız belasız gölden çıkıp yatakhanelerine dönmek üzere yola koyulduklarında, önceden üstünden atlayıp geçtiklerini hatırladıkları bir akarsuya geldiler. Birkaç adım gerileyip kol kola girdiler ve üçe kadar sayıp hep birlikte koşarak atladılar. Ne yazık ki, önlerindeki su kütlesi geçtiklerini hatırladıkları akarsu değildi. Kaynar suyla dolu bir gölcüktü. Karanlıkta yönlerini kaybetmişlerdi. Hiçbiri sağ kurtulamadı.</p>

  <p class="calibre11">Ertesi sabah parktan çıkmadan evvel Yukarı Gayzer Havzası ’nda bulunan Emerald Göleti’ne uğrarken aklımdan bu olayı geçiriyordum. Doss’un önceki gün beni oraya götürmeye vakti olmamıştı, ama ben orayı da en azından şöyle bir görmem gerektiği kanaatindeydim, çünkü Emerald Göleti tarihi bir yerdi.</p>

  <p class="calibre11">1965 yazında karıkoca biyologlar Thomas ve Louise Brock, bir inceleme gezisi sırasında çılgınca bir iş yaptılar. Göleti çevreleyen sarımsı-kahverengimsi bulamaçtan bir parça alıp inceleyerek, içinde yaşam aradılar. Önce kendilerini sonra da dünyayı şaşkınlığa uğratan bir sonuçla karşılaştılar: Bulamaç canlı mikroplarla doluydu. Dünyanın ilk ekstremofıllerini keşfetmişlerdi. Ekstremofıller, yaşam barındırmayacak kadar sıcak, asitli ya da kükürtlü olduğu farz edilen sularda yaşayabilen organizmalardır. Emerald Göleti’nde bu yaratıklar dikkate değer ölçüde fazlaydı ya da en azından <span class="calibre18">Sulpholobus acidocaldarius</span> ve <span class="calibre18">Thermophilus aquaticus</span> adlarıyla tanınacak olan iki canlıların, gölet sularını yaşamaya gayet elverişli buluyordu. Halbuki o zamana kadar 50 santigrat derecenin üstündeki sıcaklıklarda hiçbir şeyin canlı kalamayacağı düşünülürdü, ama işte bu organizmalar neredeyse iki misli sıcaklıktaki iğrenç ve asidik sularda mutlu mesut yaşamaktaydı.</p>

  <p class="calibre11">Yaklaşık yirmi yıl süresince, Brock’ların iki yeni bakterisinden biri olan <span class="calibre18">Thermophilus aquaticus</span> bir laboratuvar gizemi olarak kaldı, ta ki Califomia’da Kary B. Mullis adında bir bilim adamı bu bakterinin içindeki ısıya dayanıklı enzimlerin polimeraz zincir reaksiyonu diye bilinen kimyasal mucizeyi yaratmak için kullanılabileceğini anlayana dek. Polimeraz zincir reaksiyonu, bilim adamlarına çok küçük miktarlardan (ideal koşullar sağlandığı takdirde tek bir molekül kadar küçük miktarlardan) bir sürü DNA üretme olanağı verir. Bu bir nevi genetik fotokopilemedir ve akademik çalışmalardan tutun adli tetkiklere kadar, genetik bilimindeki müteakip gelişmelerin hepsine temel olmuştur. Buluşu Mullis’e 1993’te Nobel Kimya Ödülü’nü kazandırdı.</p>

  <p class="calibre11">Bu arada bilim adamları, şimdilerde hipertermofıller diye bilinen ve 80 santigrat dereceden yüksek sıcaklıklarda yaşayan daha da güçlü mikroplar bulmaktaydılar. Bugüne dek keşfedilen en sıcaksever organizma, <span class="calibre18">Life at the Extremes</span> (Aşın Uçlarda Yaşam) adlı kitabın yazarı Frances Ashcroft’a göre, sıcaklığın 113 santigrat dereceye çıkabildiği okyanus bacalarının duvarlarında yaşayan <span class="calibre18">Pyrolobus fumarii</span>dir. Yaşanı barındırabilecek en yüksek sıcaklık sınırının 120 santigrat derece olduğu düşünülüyor, ama yine de hiç belli olmaz. Her halükarda, Brock’ların bulguları canlılar dünyasına bakışımızı tamamen değiştirmiştir. NASA bilim adamlarından Jay Bergstralh’un ifadesiyle: “Yeryüzünün neresine gidersek gidelim, yaşama en düşmanca davranan ortamlarmış gibi görünen yerlerde bile, sıvı su ve bir kimyasal enerji kaynağı bulursak mutlaka yaşam da buluruz.”</p>

  <p class="calibre11">Yaşam, anlaşılan o ki, kimsenin şimdiye dek hiç ihtimal vermediği kadar sınırsız bir beceriye ve intibak kabiliyetine sahip. Bu çok iyi bir şey, çünkü birazdan göreceğimiz gibi, bizim burada olmamızı pek de istermiş gibi görünmeyen bir dünyada yaşıyoruz.</p>

  <p class="calibre11"><br class="calibre8"/></p>



  </div>

  
  <div class="calibreToc">
    <h2><a href="../../../y04zx-hkwjh.html"> Table of contents</a></h2>
     <div>
  <ul>
    <li>
      <a href="Section0004.xhtml">TEŞEKKÜR</a>
    </li>
    <li>
      <a href="main.xhtml">GİRİŞ</a>
    </li>
    <li>
      <a href="Section0006.xhtml">KOZMOSTA KAYBOLMAK</a>
      <ul>
        <li>
          <a href="Section0007.xhtml">BİR EVREN NASIL İNŞA EDİLİR</a>
        </li>
        <li>
          <a href="Section0007.xhtml#sigil_toc_id_1">GÜNEŞ SİSTEMİNE HOŞ GELDİNİZ</a>
        </li>
        <li>
          <a href="Section0007.xhtml#sigil_toc_id_2">RAHİP EVANS'IN EVRENİ</a>
        </li>
      </ul>
    </li>
    <li>
      <a href="Section0009.xhtml">YERKÜRE'NİN BÜYÜKLÜĞÜ</a>
      <ul>
        <li>
          <a href="main-1.xhtml">GÖKCİSİMLERİNİN ÖLÇÜMÜ</a>
        </li>
        <li>
          <a href="main-1.xhtml#sigil_toc_id_3">TAŞ KIRICILAR</a>
        </li>
        <li>
          <a href="main-2.xhtml">ELLERİ KANLI BİLİM</a>
        </li>
        <li>
          <a href="main-2.xhtml#sigil_toc_id_4">TEMEL MADDELER</a>
        </li>
      </ul>
    </li>
    <li>
      <a href="Section0011.xhtml">YENİ BİR ÇAĞ DOĞUYOR</a>
      <ul>
        <li>
          <a href="main-3.xhtml">EINSTEIN’IN EVRENİ</a>
        </li>
        <li>
          <a href="main-3.xhtml#sigil_toc_id_5">YÜCE ATOM</a>
        </li>
        <li>
          <a href="main-4.xhtml">KURŞUNU ÇIKARMAK</a>
        </li>
        <li>
          <a href="main-4.xhtml#sigil_toc_id_6">MUSTER MARK’IN KUVARKLARI</a>
        </li>
        <li>
          <a href="main-4.xhtml#sigil_toc_id_7">YERKÜRE KIPIRDIYOR</a>
        </li>
      </ul>
    </li>
    <li>
      <a href="Section0013.xhtml">TEHLİKELİ GEZEGEN</a>
      <ul>
        <li>
          <a href="main-5.xhtml">BUM!</a>
        </li>
        <li>
          <a href="main-5.xhtml#sigil_toc_id_8">ALTIMIZDAKİ YANGIN</a>
        </li>
        <li>
          <a href="main-6.xhtml">TEHLİKELİ GÜZELLİK</a>
        </li>
      </ul>
    </li>
    <li>
      <a href="Section0018.xhtml">YAŞAMIN KENDİSİ</a>
      <ul>
        <li>
          <a href="Section0017.xhtml">EŞSİZ GEZEGEN</a>
        </li>
        <li>
          <a href="Section0017.xhtml#sigil_toc_id_9">TROPOSFER VE ÖTESİ</a>
        </li>
        <li>
          <a href="main-7.xhtml">DERYA DENiZ</a>
        </li>
        <li>
          <a href="main-7.xhtml#sigil_toc_id_10">YAŞAMIN DOĞUŞU</a>
        </li>
        <li>
          <a href="main-7.xhtml#sigil_toc_id_11">KÜÇÜKLERİN DÜNYASI</a>
        </li>
        <li>
          <a href="main-8.xhtml#sigil_toc_id_12">HAYAT DEVAM EDİYOR</a>
        </li>
        <li>
          <a href="main-8.xhtml#sigil_toc_id_13">HER ŞEYE ELVEDA</a>
        </li>
        <li>
          <a href="main-9.xhtml">VAR OLMANIN ZENGİNLİĞİ</a>
        </li>
        <li>
          <a href="main-9.xhtml#sigil_toc_id_14">HÜCRELER</a>
        </li>
        <li>
          <a href="main-9.xhtml#sigil_toc_id_15">DARWIN’İN BENZERSİZ FİKRİ</a>
        </li>
        <li>
          <a href="main-10.xhtml">YAŞAMIN ÖZÜ</a>
        </li>
      </ul>
    </li>
    <li>
      <a href="Section0015.xhtml">BİZE GİDEN YOL</a>
      <ul>
        <li>
          <a href="main-11.xhtml">BUZ DEVRİ</a>
        </li>
        <li>
          <a href="main-11.xhtml#sigil_toc_id_16">ESRARENGİZ İKİAYAKLI</a>
        </li>
        <li>
          <a href="main-12.xhtml">YERİNDE DURAMAYAN MAYMUN</a>
        </li>
        <li>
          <a href="main-12.xhtml#sigil_toc_id_17">HOŞÇA KALIN</a>
        </li>
      </ul>
    </li>
    <li>
      <a href="main-12.xhtml#sigil_toc_id_18">NOTLAR</a>
    </li>
    <li>
      <a href="main-16.xhtml">DİZİN</a>
    </li>
  </ul>
</div>


  </div>
  

  <div class="calibreEbNav">
    
      <a href="main-5.xhtml" class="calibreAPrev">previous page</a>
    

    <a href="../../../y04zx-hkwjh.html" class="calibreAHome"> start</a>

    
      <a href="Section0018.xhtml" class="calibreANext"> next page</a>
    
  </div>

</div>

</body>
</html>
